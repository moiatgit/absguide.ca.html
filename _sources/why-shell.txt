############################
1. Perquè programar en Shell
############################

.. epigraph::

    No programming language is perfect. There is not even a single best
    language; there are only languages well suited or perhaps poorly suited
    for particular purposes.

    -- Herbert Mayer


Si tens intenció d'administrar sistemes informàtics de manera
mínimament decent, tard o d'hora et caldrà disposar de coneixements de
programació de guions. Fins i tot, si ara ni se t'acut per a què et
pot servir.

Per exemple, quan una màquina GNU/Linux arrenca, executa els guions
que troba a la carpeta ``/etc/rc.d`` per recuperar la configuració del
sistema i arrencar els serveis. És important comprendre el detall
d'aquests guions per a poder analitzar el comportament del sistema i,
si es cau, modificar-lo.

No és massa difícil dominar la programació de guions ja que poden ser
escrits en seccions molt petites i només cal aprendre un conjunt força
reduït d'opcions i operadors que siguin específics de la *shell*
[#builtins]_.

La sintaxi és força simple, hom diria austera, similar a la que fem
servir quan encadenem utilitats en una mateixa línia de la línia de
comandes. A més, hi ha poques "regles" que defineixen el seu ús.

La majoria dels guions breus solen funcionar a la primera i, depurar
guions, fins i tot els més llargs, és trivial.

.. note::

   Quan van aparèixer els primers ordinadors personals, el llenguatge
   de programació BASIC permetia que qualsevol amb una mica
   d'habilitat amb l'ordinador pogués escriure programes per aquells
   microcomputadors.

   Dècades més tard, el llenguatge de guions Bash permet que qualsevol
   amb un coneixement rudimentari de GNU/Linux (o UNIX), pugui també
   escriure programes en les màquines actuals.

   Ara disposem d'ordinadors miniatura amb capacitats increïbles, com
   ara la `Raspberry Pi <http://www.raspberrypi.org/>`_, i Bash està
   aquí per permetre explorar les possibilitats que ofereixen.

Un guió de shell (o *shell script*) permet realitzar àgilment
prototipus d'aplicacions més complexes.  Sovint és útil disposar d'un
subconjunt limitat de funcionalitats executant-se des d'un guió en les
primeres fases de desenvolupament d'un projecte.  D'aquesta manera, és
possible provar l'estructura de l'aplicació, i arreglar els errors que
es trobin, abans de realitzar la codificació final en llenguatges com
ara *C*, *C++*, *Java*, :doc:`Perl <wrapper>`, o *Python*.

Els guions de shell s'inspiren que la clàssica filosofia UNIX de
dividir tasques complexes en subtasques més simples, per després
encadenar-les juntes de manera que resolguin la tasca complexa.

Hi ha qui considera aquesta manera de resoldre els problemes, millor o
com a mínim més estètica, que la de fer servir llenguatges tot-inclòs
com pot ser *Perl*, que intenten servir per a tot i per a tothom, amb
el cost de forçar a tothom a canviar la manera de pensar per a
adaptar-te a l'eina.

Segons :ref:`Herbert Mayer <biblio_herb89>`, *per què un llenguatge sigui
útil, cal que disposi de cadenes (arrays), punters i algun mecanisme
genèric per crear estructures de dades*. Amb aquests criteris, la
programació en *shell* quedaria una mica per sota de ser "útil". O,
potser no...

Hi ha algunes situacions en les que no voldrem fer servir guions
de shell:

- Amb tasques que requereixin un ús intensiu de recursos, especialment
  quan la velocitat és important, com ara ordenació, càlcul de
  funcions de *hash*, recursivitat [#recursio]_

- Procediments que requereixen operacions matemàtiques molt pesants,
  especialment amb aritmètica de punt flotant, càlculs de precisió
  arbitrària, o nombres complexos. En aquest cas és millor que facis
  servir *C* o *FORTRAN*.

- Quan cal aconseguir portabilitat (és a dir, que el programa funcioni
  en altres plataformes). En aquest cas, fes servir *C* o *Java*.

- Aplicacions complexes on cal una estructura de programa (comprovació
  de tipus de variables, prototipus de funcions, etc.)

- Aplicacions de missió crítica de les que dependrà el futur de la
  teva empresa.

- Situacions en les que la *seguretat* sigui important, en les que
  calgui garantir la integritat del teu sistema i protegir-lo contra
  intrusos, *cracking* i vandalisme.

- Quan el projecte consisteix en subcomponents amb dependències
  entrellaçades.

- Aplicacions que requereixin operacions extensives sobre fitxers.
  *Bash* es limita a l'accés en sèrie d'una manera particularment
  ineficient línia a línia.

- Si es requereix un suport nadiu a matrius (*arrays*
  multidimensionals)

- Quan calen estructures de dades, com ara llistes enllaçades o
  arbres.

- Si cal generar o manipular gràfics o interfícies gràfiques d'usuari.

- Si cal l'accés directe al maquinari del sistema o a perifèrics
  externs.

- Si cal entrada/sortida a través de :doc:`sockets <devref1>`.

- Quan cal fer servir biblioteques o accedir a codi heretat.

- Quan l'aplicació ha de ser de codi tancat, donat que els guions de
  shell mostren el codi obertament llegible per tothom.

Si el teu projecte presenta alguna de les necessitats anteriors,
planteja't fer servir un llenguatge de programació de guions més potent (com ara *Perl*, *Tcl*, *Python*, *Ruby*) o fins i tot algun llenguatge compilat com *C*, *C*, o *Java*.
Fins i tot en aquests casos és probable que et continuï resultant útil
començant construir prototips de la teva aplicació amb shell script.

En aquest llibre farem servir *Bash*, acrònim [#acronim]_ de "Bourne-Again shell" i un joc de paraules sobre el ja clàssic "Bourne Shell" de Stephen Bourne.
Bash s'ha convertit en l'estàndard *de facto* de la programació de
guions a la majoria de les distribucions i varietats UNIX/Linux.
Molts dels elements que cobreix aquest llibre també funcionen amb
altres shells, com ara *Korn Shell*, de la que Bash hereta part de les
seves característiques [#kornshell]_, de la mateixa manera que *C
Shell* i les seves variants.
Cal tenir present que la programació en *C Shell* no està recomanada
per problemes inherents, tal i com va ser indicat a una `entrada a
Usenet <http://www.faqs.org/faqs/unix-faq/shell/csh-whynot/>`_ del Tom
Christiansen d'octubre de 1993

A continuació trobareu un tutorial de programació de guions (o shell
scripting). Es recolça fortament en exemples a l'hora d'il·lustrar les
diferents propietats de la shell. Els guions d'exemple funcionen (han
estat provats en la messura del possible) i alguns d'ells poden
resultar fins i tot útils per resoldre problemes reals.
Pots jugar amb el codi dels exemples que apareixen en fitxers amb
extensió .sh o .bash [#extensio]_. Simplement, descarrega el
fitxer de `arxiu <http://bash.deta.in/abs-guide-latest.tar.bz2>`_, o si no està disponible, copia el codi directament d'aquest llibre i enganxa'l a un fitxer, dóna-li permissos d'execució (``chmod u+rx scriptname``) i
executa'l per veure que passa.
Tingués en comptes que alguns guions inclouen característiques abans
que siguin explicades al llibre, cosa que pot suposar-te una il·luminació
momentània del que trobaràs més endavant.

A menys que s'indiqui el contrari, `l'autor <mailto:thegrendel.abs@gmail.com>`_ d'aquest llibre va escriure cada guió que hi apareix.

.. epigraph::
 
        *His countenance was bold and bashed not.*

        -- Edmund Spenser


.. rubric:: Anotacions

.. [#builtins] A aquests operadors i funcions que incorpora la *shell*, els coneixem com :doc:`builtins <internal>`.

.. [#recursio] És possible realitzar recursivitat en Bash. Per
   exemple, es factible definir una funció que es crida a si mateixa.
   Sovint, però, el resultat sol executar-se molt lentament i la seva
   implementació queda molt *lletja*.

   Per a més detalls, consulta les seccions on es descriu recursivitat
   :doc:`amb <localvar>` i :doc:`sense <recurnolocvar>` variables
   locals.

.. [#acronim] Un acrònim és una paraulota composada per les inicials
   de vàries paraules, enganxades de manera que resultin en un
   travallengua. Es tracta d'una pràctica moralment corrupta i
   perniciosa que mereix ser castigada amb la severitat apropiada, com
   ara flagel·lació pública.

.. [#kornshell] Moltes de les característiques de *ksh88* i fins i tot
   algunes de la versió actualitzada *ksh93* han estat incloses en
   Bash.

.. [#extensio] Per convenció, els guions d'usuari compatibles amb
   Bourne Shell, generalment es guarden en fitxers amb extensió .sh.
   En canvi, els guions de sistema (com ara els que trobaràs a
   /etc/rc?.d) no necessàriament segueixen aquesta nomenclatura.

